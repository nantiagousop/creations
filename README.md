# Creations
Διαδραστικές δημιουργίες (Interactive creations)

1. **Η βιβλιοθήκη της Ζωρζ Σαρή**

Οι μαθητές/μαθήτριες επέλεξαν και μελέτησαν ένα βιβλίο της Ζωρζ Σαρή. Στη συνέχεια δημιουργήθηκε από την εκπαιδευτικό μια συνεργατική παρουσίαση στην οποία κάθε
μαθητής/μαθήτρια θα μπορούσε να αναρτήσει την περίληψη του βιβλίου που διάβασε μαζί με τη φωτογραφία της έκδοσης. Η παρουσίαση αποτελεί ένα διαδραστικό project στο
μάθημα της Λογοτεχνίας που δόθηκε ως εργασία κατά το διάστημα των διακοπών του Πάσχα και βρίσκεται σε εξέλιξη. Στόχος του project είναι η καλλιέργεια της
φιλαναγνωσίας των μαθητών/μαθητριών της Α Γυμνασίου και η γνωριμία με το έργο, τον βιωματικό τρόπο γραφής της Ζωρζ Σαρή, την ανθρώπινη και ευαίσθητη
επαναστατικότητα με την οποία ¨έντυνε¨ τις ηρωίδες της. Παράλληλα θα εξασκηθούν στη σύνταξη μιας περίληψης  καθώς θα ανακαλέσουν και θα αξιοποιήσουν γνώσεις που
έχουν διδαχθεί στο μάθημα της Νεοελληνικής Γλώσσας της Α Γυμνασίου.

Η παρουσίαση ανοίγει στον σύνδεσμο: https://docs.google.com/presentation/d/1NQi-G3FHF9YBLA8Orv7Kd-TbVn3J1XkdKl5F15C_hZU/edit#slide=id.p
 
2. **Μαθητές ....και φιλαναγνωσία**
   
Οι μαθητές/μαθήτριες καλούνται να συνεργαστούν και να δημιουργήσουν ένα ερωτηματολόγιο με ερωτήσεις που θα ελέγχουν τον βαθμό που οι σύγχρονοι μαθητές βρίσκουν 
ενδιαφέρον στην ανάγνωση βιβλίων. Με τη διαδραστική δημιουργία του ερωτηματολογίου στο  **GoogleForms** τους δίνεται η δυνατότητα να τροποποιούν, να συμπληρώνουν,
να αντικαθιστούν τις ερωτήσεις με εύκολο τρόπο και να αλληλοεπιδρούν μεταξύ τους. Επιλέγουν τη μορφή των απαντήσεων από το αντίστοιχο μενού, βάζουν φωτογραφία ή
εμπλουτίζουν το περιεχόμενο. Το ερωτηματολόγιο δημιουργήθηκε για να χρησιμοποιηθεί ως εργαλείο που θα συμπληρώσει το project των μαθητών  **"Η βιβλιοθήκη της Ζωρζ 
Σαρή"** και θα μοιραστεί στους μαθητές του σχολείου σε μια προσπάθεια διερεύνησης της φιλαναγνωσίας των παιδιών.Το ερωτηματολόγιο θα μπορούσε να χρησιμοποιηθεί και
για τη διδασκαλία ενότητας της Νεοελληνικής Γλώσσας όλων των τάξεων του Γυμνασίου που το θέμα της σχετίζεται με το βιβλίο. 

Θα το βρείτε στον επόμενο σύνδεσμο: https://docs.google.com/forms/d/1I3b0qid3-prCM-1c-K2cthX0e7Nr4RKa8YEL11BLozA/edit

<a rel="license" href="http://creativecommons.org/licenses/by-nc-sa/3.0/gr/"><img alt="Άδεια Creative Commons" style="border-width:0" src="https://i.creativecommons.org/l/by-nc-sa/3.0/gr/88x31.png" /></a><br />Όλα τα αρχεία στο παρόν repository χορηγούνται με άδεια <a rel="license" href="http://creativecommons.org/licenses/by-nc-sa/3.0/gr/">Creative Commons Αναφορά Δημιουργού - Μη Εμπορική Χρήση - Παρόμοια Διανομή 3.0 Ελλάδα </a>.
